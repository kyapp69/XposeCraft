{
  "name": "XposeCraft API Test",
  "tagline": "Tutorial for the XposeCraft game in the form of a website.",
  "body": "### Vitajte v pomocníkovi pre hru XposeCraft\r\nHra [XposeCraft](https://github.com/scscgit/XposeCraft) nie je obyčajná (zábavná) hra podobná hrám, ktoré sa ovládajú klávesnicou a myšou. Je to náučné prostredie určené na výučbu programovania v jazyku C#. Hru je potrebné hrať písaním zdrojového kódu robota, ktorý sa následne s hrou spojí a bude sa hrať samostatne. Ide o stratégiu, v ktorej je vašim cieľom zničiť všetky nepriateľské budovy skôr, než nepriateľ zničí tie vaše.\r\n\r\n### Inštalácia prostredia\r\nPre programovanie odporúčam buď bezplatné vývojárske prostredie od Microsoftu [Visual Studio Community](https://www.visualstudio.com/cs/downloads/), alebo jednu z vhodných (lepších) alternatív, ktorou je nástroj od firmy JetBrains, ktorý majú študenti k dispozícii zadarmo [Rider](https://www.jetbrains.com/rider/). V čase písania bol v stave Early Build.\r\n\r\n### Príprava prostredia\r\nJe potrebné stiahnuť súbory z tohto GitHub projektu. Najrýchlejší spôsob buď tlačidlo na vrchu tejto stránky, alebo na stránke [https://github.com/scscgit/XposeCraft-Helping-Tutorial/](https://github.com/scscgit/XposeCraft-Helping-Tutorial/) vpravo kliknúť na tlačidlo Clone or download a zvoliť voľbu Download ZIP, prípadne kliknúť [<sem>](https://github.com/scscgit/XposeCraft-Helping-Tutorial/archive/master.zip). Druhou alternatívou je lokálne si projekt pomocou Gitu naklonovať. Následne vo vašom obľúbenom C# editore projekt spustíte, napríklad otvorením súboru s príponou .sln v koreňovom adresári projektu.\r\n\r\n### Písanie testov a overovanie úspešnosti\r\nSpustený projekt obsahuje adresár Test, v ktorom sa nachádza niekoľko súborov, každý z nich reprezentujúci jednu triedu. Ide o 3 fázy hry prebiehajúcich v nasledujúcom poradí: Economy, Building, Battle. Ich význam je ale čisto obrazný, keďže okrem na prvý pohľad zmenšenej prehľadnosti kódu by sa nestalo nič zlé, keby bol všetok váš kód iba v jednej z nich, kým ostatné triedy by obsahovali iba prázdne bloky funkcií. Po akejkoľvek zmene je možnosť projekt spustiť a nechať zbehnúť testy, čím sa overí ako správnosť syntaxe, tak aj správne využitie funkcií.\r\n\r\n**Upozornenie: Program je stále v testovacom štádiu, takže správnosť kódu nie je vôbec testovaná spoľahlivo, ide teda hlavne o kontrolu syntaxe - aby nebol odovzdaný úplne nepreložiteľný kód.**\r\n\r\n### Diagram Tried dostupného rozhrania\r\n\r\n[![Class Diagram](ClassDiagramGame.png)](ClassDiagramGame.png)\r\n\r\n### Úlohy\r\nScenár č. 1: Nastavenie vývojárskeho prostredia pre programovanie robota.  \r\n* S1.1. Nájdite a prečítajte si (tento) návod na hranie, obsahujúci diagram tried rozhrania.  \r\n* S1.2. Podľa návodu si nainštalujte vývojárske prostredie.  \r\n* S1.3. Stiahnite a otvorte si projekt hry vo vývojárskom prostredí, cez ktoré hru úspešne spustíte.  \r\n\r\nScenár č. 2: Splnenie základných úloh v rámci ekonomickej fázy hry pre získanie dostatočného množstva surovín.  \r\n* S2.1. Hru ste začali s jednou budovou BaseBuilding a jedným pracovníkom Worker. Pošlite pracovníka zbierať suroviny.  \r\n* S2.2. Čo najskôr ako to len bude možné, vytvorte štyroch ďalších pracovníkov a posielajte ich zbierať ďalšie suroviny.  \r\n\r\nScenár č. 3: Vytvorenie budovy a vytváranie jednotiek použitím nazbieraných surovín.  \r\n* S3.1. Počkajte, kým získate 150 minerálov a postavte prvú budovu NubianArmory blízko vašej prvej BaseBuilding.  \r\n* S3.2. Čo najskôr vytvorte 5 bojovníkov s názvom DonkeyGun.  \r\n\r\nScenár č. 4: Zaútočenie na nepriateľa.  \r\n* S4.1. Pošlite bojovníkov útočiť smerom k nepriateľovi a cestou útočte na nepriateľské jednotky.  \r\n* S4.2. Vylepšite stratégiu aby vaše jednotky prežili čo najdlhšie a vyberali si iba vhodné momenty na útok.  \r\n\r\n### Ukončenie testu\r\nPo vykonaní všetkých požadovaných testov stačí odovzdať váš zdrojový kód osobne dopredu dohodnutým spôsobom - stačí napríklad zazipovať adresár Test, keďže očakávam, že všetky zmeny nastali iba tam.",
  "note": "Don't delete this file! It's used internally to help with page regeneration."
}